# FDNTApp2.0

Fundacja “Dzieło Nowego Tysiąclecia” to organizacja zrzeszająca zdolną młodzież z całej Polski pod patronatem św. Jana Pawła II. Jest to nie tylko fundusz stypendialny dla tych młodych, którzy mimo talentu i chęci nie posiadają środków na pogłębianie wiedzy, ale także wspólnota przyjaciół, wspierających się wzajemnie w rozwoju.

Aplikacja Fundacji skierowana jest przede wszystkim do wspólnoty stypendystów - ma za zadanie usprawnić komunikację wśród nich i sprawić, by wszystkie niezbędne informacje znajdowały się zawsze pod ręką. Dlatego też w aplikacji stypendyści znajdą między innymi:

najważniejsze ogłoszenia
przydatne kontakty
dostęp do fundacyjnej skrzynki mailowej
materiały formacyjne

Zachęcamy także wszystkich darczyńców oraz sympatyków do korzystania z naszej aplikacji. Można w niej znaleźć aktualności z życia Fundacji, jej historię, potrzebne kontakty oraz zakładkę “Dla Darczyńcy”, dzięki której wsparcie funduszu stypendialnego staje się prostsze i wygodniejsze.

Aplikacja powstała dla stypendystów i dzięki stypendystom - to oni stworzyli projekt aplikacji i dzięki ich pracy wszyscy możemy korzystać z tego dzieła.
